---
Title: Färg och typsnitt
Description: Analysuppgift om färger och typsnitt
Template: technologies
icon: fa fa-microscope
---

<div class="content-full" markdown="1">

Färg och typsnitt
=======================

I denna rapport kommer jag undersöka ett urval av online-matvarubutiker och deras val av färg och typografi. Jag kommer också analysera detta med mål att komma fram till avsikt och vad de vill kommunicera med deras val i dessa två uttryck.

Urval
-----------------------

Jag har valt att begränsa analysen på följande vis: endast online-handel av matvaror och endast tre sidor. För ringa in online-handel av matvaror så gick jag in till `willys.se`[^1] och läste den sidans fönstertitel, *handla billig mat online*. Därefter sökte jag på den frasen på `google.com` (besökt 20/11 2022) med ordet *billig* borttaget, så endast *handla mat online*. Därefter valde jag de två första sidorna som inte var sponsrade sökträffar eller som var metasidor; `mathem.se`[^2] och `handla.ica.se`[^3].

Metod
-----------------------

Till denna rapport samlar jag in data om färger och typsnitt från urvalet av sidor.

Jag samlade in färger genom att använda devtools och kolla på elementens färgkoder där. Det enda undantaget till detta var på `handla.ica.se` där de använde bildfiler som prislappar på varorna och de färgerna var något annorlunda. De färgkoderna samlade jag in med en färgprovtagningsverktyg, *ColorPicker Eyedropper* extension till Opera.

För att samla in typsnitt använde jag devtools och inspekterade så många delar av sidorna som jag kunde. Jag använde en osystematiskt sökmetodik och slutade efter jag undersökt alla delar jag kunde se eller efter jag hittat fyra olika typsnitt.

Resultat
-----------------------

I nedanstående tabeller finnes färgpalett, skärmdump från förstasidan och typsnitt som används på respektive sida.

<table>
<th colspan="6"><a href="https://www.willys.se/">Willys</a></th>
<tr>
<td style="height: 50px; width: 50px; background-color: #760133">
<td style="height: 50px; width: 50px; background-color: #d8050e">
<td style="height: 50px; width: 50px; background-color: #e6001a">
<td style="height: 50px; width: 50px; background-color: #ffe500">
<td style="height: 50px; width: 50px; background-color: #ededed">
<td style="height: 50px; width: 50px; background-color: #000">
</tr>
<tr>
<td colspan="6">
<img src="../image/willys.png?w=960" alt="Skärmdump från Willys förstasida">
</td>
</tr>
<tr>
<td colspan="6">
<p>GothamSerifBold, Serif, H1</p>
<p>GothamMedium, Sans serif, Navigering</p>
<p>GothamBook, Sans serif, Brödtext</p>
<p>GothamSerifPrice, Serif, Prislapp</p>
</td>
</tr>
</table>

<table>
<th colspan="6"><a href="https://www.mathem.se/">Mathem</a></th>
<tr>
<td style="height: 50px; width: 50px; background-color: #f9535c">
<td style="height: 50px; width: 50px; background-color: #cda890">
<td style="height: 50px; width: 50px; background-color: #ffecc7">
<td style="height: 50px; width: 50px; background-color: #e2eeee">
<td style="height: 50px; width: 50px; background-color: #9dc7c5">
<td style="height: 50px; width: 50px; background-color: #26263a">
</tr>
<tr>
<td colspan="6">
<img src="../image/mathem.png?w=960" alt="Skärmdump från Mathems förstasida">
</td>
</tr>
<tr>
<td colspan="6">
<p>Buenos Aires, Sans serif, H1-H6, länkar, call to action, banner, beskrivningar av varor</p>
<p>BuenosAiresRegular, Sans serif, Brödtext, formulär (kontakta kundtjänst)</p>
<p>Roboto, Sans serif, Formulär (sortimentsönskemål)</p>
<p>Arial, Sans serif, Formulär (skapa användare)</p>
</tr>
</table>

<table>
<th colspan="6"><a href="https://handla.ica.se/">Ica</a></th>
<tr>
<td style="height: 50px; width: 50px; background-color: #cf2e05">
<td style="height: 50px; width: 50px; background-color: #e13205">
<td style="height: 50px; width: 50px; background-color: #f9f5f5">
<td style="height: 50px; width: 50px; background-color: #fcece7">
<td style="height: 50px; width: 50px; background-color: #f7c9de">
<td style="height: 50px; width: 50px; background-color: #f088b6">
</tr>
<tr>
<td style="height: 50px; width: 50px">
<td style="height: 50px; width: 50px; background-color: #eb1f07">
<td style="height: 50px; width: 50px">
<td style="height: 50px; width: 50px">
<td style="height: 50px; width: 50px; background-color: #f7c9de">
<td style="height: 50px; width: 50px">
</tr>
<tr>
<td colspan="6">
<img src="../image/ica.png?w=960" alt="Skärmdump från Ica förstasida">
</td>
</tr>
<tr>
<td colspan="6">
<p>ICARubrik, Sans serif, H1-H3</p>
<p>ICATextNy, Sans serif, Brödtext, länkar, knappar</p>
</td>
</tr>
</table>

### Färgschema

De tre sidorna har alla gemensamt att de använder sig röd huvudsaklig färg eller accentfärg. Dessutom har alla tre vit bakgrund, förutom att Ica använder sig av en lätt bruten vit (eng. *off-white*) som färg till bakgrund till det huvudsakliga innehållet. Willys och Mathem använder sig svart respektive väldigt mörk blå sparsamt också.

Willys färgschema liknar ett triadiskt schema men med bara två av de tre färgerna.  Den gula färgen som används för att uppmärksamma prislappar för varor på extrapris fungerar som accentfärg. Willys sida använder enbart färger med mycket färgmättnad (eng. *saturation*).

Mathem använder sig av ett delat komplementärt (eng. *split complementary*) färgschema och färgerna är låga i mättnad och intensitet (eng. *value*), med den röda färgen som accentfärg som används på prislapp och call-to-action.

Icas sida har ett analogt färgschema i den rosa och röda delen av färgcirkeln. De röda färgerna är starka i mättnad medan de rosa färgerna inte är det. Ica har som noterat i metoden använt sig av bilder till prislappar och de bilderna verkar motsvara varsina färger i CSS-stilen till sidan. Den rosa färgerna stämmer bra överens med varandra men de röda färgerna skiljer sig markant åt.

### Typsnitt

Alla tre sidorna använder sig av sans serif-typsnitt i brödtext. Mathem och Ica använder sig av det även i rubriker, medan Willys har ett slab serif-typsnitt i sina rubriker samt på prislapparna. Alla tre sidorna har typsnitt med säregna eller ovanliga drag.

Analys
-----------------------

Alla sidorna använder sig av färger för att leda användaren till utvalda delar av sidan. Gemensamt är att det används till prislappar och *köp*-knappar på artiklarna, men utöver det så gäller det även specialerbjudande (Willys), leveransfrågor (Mathem och Ica). Både Willys och Mathem väljer också att lyfta fram sidans *kundkorg* trots att den är full. Alla dessa saker har gemensamt att göra det tydligt att man är inne på en sida där man kan handla saker, samt lyfta fram själva produkterna. Detta kombinerat med att varorna visas högt upp på förstasidan (s.k. *above the fold*) så att användaren upplever att hen kan börja handla på direkten.

De röda, rosa och gula färgerna som dominerar på dessa tre sidor har också något gemensamt. Det är färger som i traditionell färgpsykologi kan räknas till evokativa färger som ska aktivera och engagera användaren. Detta är särskilt tydligt på Willys sida som använder väldigt starka och klara gul och röd. Mathem och Ica har mer nedtonade, seriösa färgval men då resten av sidan är ännu mer nedtonad med mycket vitt eller off-white så sticker det ändå ut.

Valet av typsnitt är också snarlika varandra. Sans serif dominerar, med Willys som uteliggare som har ett serif-typsnitt till rubriker. Det är ett digital och modern tjänst sidorna erbjuder och det är i linje med vad företagen vill kommunicera med sina sans serif-typsnitt. Willys använder sig av sparsamt av serifer som motbalans för sitt vågade färgschema, utan seriferna hade sidan verkat mer poppig eller ungdomlig på ett vis som inte riktigt kommunicerar *matvarubutik*.

Alla tre sidornas typsnitt är också något stiliserade, de har egenskaper som gör att de utmärker sig från andra typsnitt. Det är särskilt märkbart på Mathem som använder sig av typsnittet i sin logga med dessa egenskaper ännu mer förstärkta. Då användare som köper matvaror sällan behöver läsa lång stycken text så är det inte en nackdel på dessa sidor, men att ha ett eget typsnitt som är igenkännbart hjälper butikkedjans varumärkesigenkänning.

Sammanfattningsvis använder sig alla tre sidorna av både färg och typsnitt för att kommunicera att de säljer matvaror och för att dirigera användaren att börja handla. Ica och Mathem använder sig mer av färg för att signalera att de är seriösa och trovärdiga medan Willys använder sig mer av typsnitt.

Övrigt
-----------------------

Författare: Adam Esbjörnsson

[^1]: https://www.willys.se/ Besökt 2022-11-20
[^2]: https://www.mathem.se/ Besökt 2022-11-20
[^3]: https://handla.ica.se/ Besökt 2022-11-20

</div>