---
Title: Designprinciper
Description: Analysuppgift om designuppgifter
Template: technologies
icon: fa fa-microscope
---

<div class="content-full" markdown="1">

Designprinciper
=======================

I denna rapport kommer jag att undersöka tre av mina favoritartisters personsidor samt denna sida med avseende på design och designprinciper.

Urval
-----------------------

Mitt urval av personsidor kommer från några av mina favoritartister, i den mån de hade personsidor som jag kunde hitta på google.com[^1]. De tre artisterna är Björk[^2], Kate Bush[^3], och Owen Pallett[^4]. Utöver dessa tre kommer jag också granska denna portfolio-sida[^5]

Metod
-----------------------

För att utföra undersökningen besöker jag urvalet av hemsidor och jämför de med de principer som Canva[^6] samt Beard & George[^7] beskriver.

Resultat
-----------------------

### Björk

Björks sida är väldigt minimalistisk. Det väldigt lite innehåll förutom den korta filmen som loopar. Av de tre länkarna som finns så är det enbart länken till det nyaste albumet *Fossora* som har samma design som startsidan, de andra har en helt annan design, så de utelämnar jag från denna analys.

Sidan har stark harmoni och enhetlighet samt mycket asymmetrisk balans. Det finns lite variation i from av kontrasterande färger; exempelvis rött på grönt, rosa på turkos. Men färgerna får ända stor harmoni då de har samma ljusvärde. Det finns starka inslag av faktiskt rörelse, som användare finns det mycket som gör att man dras in och vill titta mer. Det finns ingen rörelse eller emfas som hjälper användaren att hitta särskilda saker, dock, man är helt utan hjälp i det avseendet.

### Kate Bush

Kate Bush sida har mycket variation, med en startsida och landningssida med egen layout och sedan ytterligare en layout för alla undersidor. Det är enhetligt över hela sidan med samma färgschema som används på lite olika vis. Det finns rörelse och accentfärg som används för att ge särskilda delar extra emfas. De röda navigeringsknapparna har accenterad färg och egen textur. Tack var detta är det lätt att se hur man som användare avses navigera sidan.

Det är mycket balans och harmoni. Mycket är symmetriskt och det som inte är symmetriskt har en god fördelning av sidelementens vikt. Landningssidan med den snurrande LPn är anmärkningsvärd i sin användning av rörelse, linjer och textur.

### Owen Pallett

Denna sidan är väldigt enhetlig, allt i gråskala, samma typsnitt överallt, raka rader av innehåll. De enda egentliga variationen som finns *above the fold* kommer från två källor; bilden som länkar till hans nyasta album är i färg samt sektionen med kontaktinformation, social media och typsnittet.

Det finns ingen emfas att tala om på något enskild element på sidan. Det finns inte heller någon hierkarki, det är bara rader med innehåll.

### Denna sidan

Denna sida är harmonisk och enhetlig i sin design. Komplementsfärger för att ge emfas till vissa element. Typsnittet passar med former och symboler. Sidan är inte särskilt välbalanserad med mycket tomma utrymmen på höger sida på många undersidor. Navigationen är något otydlig i sin presentation.

Analys
-----------------------

### Björk

Sidans funktion verkar vara som förlängning av den senaste albumet. Det finns länkar vidare till andra saker men det som sidan i sig handlar om är att ställa ut Fossora, som albumet heter. Jag tycker sidan verkar fylla sin funktion hjälpligt men någon mer emfas på smakproverna till albumet skulle vara lämpligt. Det finns rätt så mycket väl genomarbetat innehåll där vars länk bara smälter in i resten av sidan.

### Kate Bush

Denna sida verkar ha ett antal funktioner. Dels fungerar det som en blog då Kate Bush egna tankar finns. Dessutom ställs hennes konst, musik och musikvideor ut, och det finns en webbshop. Sidan fyller sin funktion väl, men med vissa hinder. Att ha en startsida som sedan leder till en landningsida gör att sidan känns svårare att navigera. Sedan är navigationen på landningsidan svårbegriplig då den inte hjälper användaren att fokusera på rätt sak, all rörelsen och texturen samt sökrutan och login/signup gör att man söker av hela fönstret i onödan. Utöver det så funkar layouten och designen på undersidorna bra och ger ett tydligt och enhetligt intryck.

### Owen Pallett

Denna sida presenterar information om Owen Palletts nästa turné, axplock av hans musik samt hans skivor och lite kontakt information. Det handlar enbart om hans musik och designen framhäver det, det är enbart innehåll med minimalt variation. Det ger ett harmoniskt intryck, om än med lite dålig balans då den sista kolumnen på sidan är mer tom än de andra.

I min mening är sidans avskalade design till förfång för sidans användarvänlighet. Det är svårt att förstå vad som är viktigt och vad de olika blocken är ordnade efter. Till exempel så är står rubrikerna till varje sektion inte ut på något vis alls. Den är inte särskilt intressant att titta på heller så som användare blir man inte intresserad av att söka av sidan för att förstå sig på den, den hade med fördel haft lite visuellt kraftfull inslag som engagerar besökaren.

### Sammanfattning av de tre externa sidorna

Sammanfattningsvis går det att hitta lite gemensamma nämnare i dessa tre sidor. Då alla tre är musiker så är deras musik i fokus. Dessutom är alla tre något okonventionella, något som jag anser möjliggörs av att de har förhållandevis lite innehåll. Undantaget är Kate Bush's sida, som har lite mer innehåll och är också lite mer konventionell.

### Denna sida

Sidan är en portfolio delvis, men huvudsakligen är det en redovisningssida och det märks på innehållet. Detta gör att innehållet är inte så sammanhängande. Dock saknas det en del balans på sidan. Innehållet är väldigt snedfördelat. Det ser ut som att det är en sida som är gjort för att ha mycket innehåll men det är det inte. Navigationen skulle gagnas av lite mer emfas.

Jag uppdaterar sidan så att navigationsknapparna blir mer skeumorfa. Dessutom ändrar jag så de undersidor med mindre text får sin text mer accentuerad och väger upp med andra element, såsom bilder. Som en sista åtgärd gör jag så att texten justeras ända ut till båda kanterna för att ge intrycket av linjer på båda sidorna om huvudinnehållet, inte bara till vänster.

Övrigt
-----------------------

Författare: Adam Esbjörnsson

[^1]: https://www.google.com/ Besökt 2022-12-04
[^2]: https://www.bjork.com/ Besökt 2022-12-05
[^3]: https://www.katebush.com/ Besökt 2022-12-05
[^4]: https://www.owenpalletteternal.com/ Besökt 2022-12-05
[^5]: http://www.student.bth.se/~ades22/dbwebb-kurser/design/me/portfolio/ Besökt 2022-12-05
[^6]: https://www.canva.com/learn/design-elements-principles/ Besökt 2022-12-05
[^7]: J. Beaird and J. George, The Principles of Beautiful Web Design, 3rd Edition. 2014.

</div>